\section{Zawartość pracy}
Pierwszy rozdział opisuje cele oraz założenia pracy.Dokonano gruntownej analizy problemu, który zostanie rozwiązany w dalszym ciągu pracy.

W drugim rozdziale wykonano przegląd istniejących metod mających na celu generację trójwymiarowych obiektów na podstawie danych z kamery głębi. Dokonano porównania pomiędzy dostępnymi na rynku skanerami 3D bazującymi na różnych technologiach pomiarowych. Wymieniono ich parametry techniczne. Zobrazowano w jakich warunkach dana metoda pomiarowa powinna zostać wykorzystana. Ukazane zostały również technologie jakimi posługiwano się w przeszłości do generacji trójwymiarowych modeli. Na koniec przedstawione zostały zastosowania współczesnych skanerów 3D.

W kolejnym rozdziale przedstawiony jest model oraz konstrukcja skanera 3D. Wyjaśniono metody służące do przetworzenia danych uzyskanych z kamery głębi w chmurę punktów. Przedstawiono koncepcje istniejących rozwiązań służących do rekonstrukcji powierzchni oraz kształtu obiektów z chmury punktów.

Czwarty rozdział przedstawia metody analizy oraz obróbki danych, które mają posłużyć do cyfrowej implementacji rzeczywistych obiektów zarejestrowanych przez kamerę RGBD. Przedstawiono opisy zastosowanych algorytmów oraz kolejność ich wykonywania na podstawie autorskiego programu w języku Python. Skupiono się również na różnych metodach optymalizacji algorytmów. Poddano analizie pod względem dokładności rezultaty pomiarów w porównaniu do rzeczywistych wartości mierzonych.

Ostatni rozdział zajmuje się podsumowaniem wykonanej pracy oraz otrzymanych wyników. Poruszane są w nim możliwości udoskonalenia urządzenia. Przytoczone zostały również wady istniejącej metody obróbki danych oraz generacji modeli. Dokonano porównania autorskiej metody tworzenia obiektów trójwymiarowych oraz programów dostępnych na rynku.

